Du vill ha raka besked. Men du ler och säger "det är lugnt" när det brinner inuti.

Du sitter i mötet, håller med med blicken, men dina axlar skriker protest. I chatten efteråt kommer de riktiga åsikterna. Där vågar du formulera allt du inte sa när det faktiskt spelade roll.

Du bokar "snabba avstämningar" istället för det där obekväma enskilda samtalet. Du skriver om formuleringen tre gånger för att den inte ska kunna uppfattas som hård. Du hoppas att de ska "märka själva". De gör sällan det.

På ytan ser det ut som samarbetsvilja. I praktiken blir det försenade beslut, passiv irritation och människor som går hem och undrar vad det egentligen var som hände.

Du vet vem jag pratar om.
Inte du såklart.
Jag har gjort det här själv.

Vad försöker du slippa genom att kalla det "onödigt drama"?
Vad är det egentligen du försöker slippa genom att låta bli att ta konflikten när den faktiskt står framför dig?  

/Ann-Christin  
Ninja-psykolog och den som fortfarande övar på att inte skicka DM när jag borde ta mötet
Du vill ha raka besked. Men du gör allt för att slippa säga dem högt.

Du känner hur magen knyter sig när du borde ta samtalet:
den där med kollegan som alltid "bara är lite sen" med sina leveranser.
Chefen som kör över folk i möten och sen skämtar bort det i korridoren.
Teammedlemmen som du inte längre litar på, men fortfarande “gärna tar en kaffe med” istället för att ta det som faktiskt skaver.

Du skriver om formuleringar i mejlet fem gånger istället för att boka ett 20-minuterssamtal.
Du pratar med din favoritkollega om problemet, men inte med personen det faktiskt gäller.
Du gömmer rak feedback i fluff: “Allt är jättebra, det är bara några småsaker…” när du egentligen menar “det här funkar inte”.

Och ja, du kallar det gärna “att vara diplomatisk”.
Eller “att vara en teamplayer”.
Eller “att välja dina strider”.

Du vet exakt vem jag pratar om.
Inte dig förstås.
Du “vill bara ha en god stämning”.
Just det.

Vad händer med din trovärdighet när alla märker att du ser problemen men ändå väljer tystnaden?

/Ann-Christin  
Ninja-psykolog och den som fortfarande övar på att inte skicka DM när jag borde ta mötet
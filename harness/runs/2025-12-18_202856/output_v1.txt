Du vill ha raka besked. Men du ler och säger "det är lugnt" när det brinner inuti.

Du sitter i mötet, håller med i rummet och skriver en frustrerad roman i Teams-chatten efteråt. Du nickar åt chefen, men suckar till kollegan i korridoren. Du säger "vi tar det sen" och både du och alla andra vet att "sen" betyder "aldrig".

Det känns civiliserat. Vuxet. Professionellt. Du vill inte vara den där jobbiga personen som "gör en grej" av allt. Så du biter ihop när någon kör över dig. Du omformulerar kritik till "bara en liten reflektion". Du tar samtalet i huvudet i duschen, men inte i rummet där det spelar roll.

Och det kostar. Relationer blir sköra. Tilliten blir artig istället för äkta. Beslut blir halvdana kompromisser för att ingen vågar säga vad de egentligen tänker.

Du vet precis vem jag pratar om.
Inte du förstås.
Du "väljer bara dina strider" och "vill ha arbetsro, inte drama".
Just det.

Vad händer med dig – och med ert arbete – när allt det obekväma bara får leva i tystnaden mellan mötena?

/Ann-Christin  
Ninja-psykolog och den som fortfarande övar på att inte skicka DM när jag borde ta mötet